##### ZWEMBADEN

De Eendjes zwemmen normaal in het Neptuniumzwembad in Schaarbeek. Het zwembad is echter gesloten voor een grondige renovatie. 

Sinds september 2017 zwemmen wij daarom in het zwembad van Laken, sinds januari 2020 in het zwembad van Sint-Joost-ten-Node en vanaf het schooljaar 2020-2021 komt daar het zwembad van Sint-Gillis bij.

​

##### LESSEN

De lessen duren 60 minuten.

Vrij spelen voor of na de les kan enkel mits begeleiding in het water door een (betalende) volwassene en voor zover er genoeg plaats is in het zwembad en de lessen ongestoord kunnen plaatsvinden.

​

Tijdens de schoolvakanties en op feestdagen is er geen les.

​

[HUISHOUDELIJK REGLEMENT](https://8c47a09f-2768-46a8-9a40-fd50674f4da7.filesusr.com/ugd/bcf3ef_181eb6061cd6453b9808aa6f17606ea9.pdf)

[Gedragscode sporters](https://8c47a09f-2768-46a8-9a40-fd50674f4da7.filesusr.com/ugd/bcf3ef_01f92a5859764178a26bd8b755cb3ee0.pdf)

[Gedragscode trainers](https://8c47a09f-2768-46a8-9a40-fd50674f4da7.filesusr.com/ugd/bcf3ef_cb9515ccc5004e588e1fb906e8a87374.pdf)

[Gedragscode ouders](https://8c47a09f-2768-46a8-9a40-fd50674f4da7.filesusr.com/ugd/bcf3ef_5e43d34514b74527b72e25875edc6924.pdf)

[Gedragscode bestuursleden](https://8c47a09f-2768-46a8-9a40-fd50674f4da7.filesusr.com/ugd/bcf3ef_181eb6061cd6453b9808aa6f17606ea9.pdf)

##### UURROOSTER

##### [​](https://docs.google.com/spreadsheets/d/1IDUFD43Y_wVTXBuCbJw7i5J5shaV6kP6bjlOUGOrHrE/edit?usp=sharing)

Zodra mogelijk zullen we de uurroosters voor het schooljaar 2020-2021 publiceren.

​

We zwemmen in Laken op maandag, in Sint-Gillis op dinsdag en in Sint-Joost op woensdag.

​

Na inschrijving worden midden augustus de toegekende lesuren onder voorbehoud meegedeeld. Bij het bepalen van de groepen en de lesuren houden we maximaal rekening met de wensen van de ouders inzake het voorkeursuur, met de leeftijden van de kinderen, hun niveau, broers en zussen ...

Indien men meerdere kinderen in eenzelfde uurvork wil inschrijven, dient men er rekening mee te houden dat niet alle niveau's elk uur kunnen zwemmen. Bijgevolg is het mogelijk dat niet al uw kinderen samen zwemmen op hetzelfde uur.

​

De club kan niet garanderen dat het uur en de dag van voorkeur zullen gehonoreerd worden maar we doen uiteraard ons uiterste best;

##### BEGELEIDING  VAN DE KINDEREN

De Eendjes verzorgen de lessen, de ouders of begeleiders dienen zelf te zorgen voor het aan- en uitkleden en het douchen van de kinderen als deze dit niet alleen kunnen EN het begeleiden van de kinderen tot bij de monitor.

Alle leden en hun begeleiders dienen voor, tijdens en na de les het het huishoudelijk reglement van het zwembad te respecteren, hetgeen geafficheerd staat aan de rechterkant bij de inkom.

[MEER](https://www.eendjesschaarbeek.be/begeleiding)

##### BREVETTEN

​

Wij gebruiken de brevetten van de Vlaamse Zwemfederatie. Meer informatie daarover vind je [hier](https://www.zwemfed.be/brevetten).

​

​

##### KLEDIJ VAN DE BEGELEIDERS

De ouders of begeleiders mogen enkel in het zwembad in badpak of sportshort (stuk boven de knie) en op blote voeten. Deze regels worden bepaald door het gemeentelijk zwembad.

*   Ouders die geen badpak dragen moeten op de tribune blijven en mogen enkel in het zwembad komen om hun kind te helpen met douchen (in short en tshirt en op blote voeten)
    
*   Men mag enkel op blote voeten  en zonder jas op de trap van de vestiaires naar het zwembad indien men in de onmogelijkheid verkeert om zich om te kleden. De basisregel van het zwembad blijft echter dat men zich dient om te kleden.
    

##### EERSTE LES

De lessen starten normaal gezien in de derde week van september. De laatste les van het schooljaar valt meestal in de tweede of derde week van juni.

Begin en einde van de lessencyclus  worden steeds per email aangekondigd.

Bij de eerste les krijgen de leden een gekleurde badmuts (kleur van de groep waarbij ze werden ingedeeld). De kinderen moeten altijd de badmuts van de juiste kleur dragen om zeker te zijn dat ze de correcte begeleiding krijgen.

Gelieve bij de eerste les een 30-tal minuten voor de les begint naar het zwembad te komen om onze inschrijvingen vlot te laten verlopen.

##### AAN- en AFWEZIGHEDEN​

De club houdt steeds de aanwezigheden bij van de leden. U bent niet verplicht om te verwittigen dat uw kind afwezig zal zijn maar wij raden u aan de coördinator die de afwezigheden noteert toch de week van tevoren of achteraf te verwittigen van de reden van de afwezigheid zodat de club zo goed mogelijk de vooruitgang van uw kind kan monitoren.

De club vraagt om zoveel mogelijk aanwezigheden te hebben voor een zo goed mogelijke integratie van de kinderen in hun lesgroep.

De club zal de ouders contacteren indien er veel afwezigheden worden vastgesteld.

Na enkele ongewettigde afwezigheden behoudt de club het recht het kind uit te schrijven zonder terugbetaling van het lidgeld.

[Source](https://www.eendjesschaarbeek.be/practice_areas)
